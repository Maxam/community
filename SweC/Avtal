För att kunna delta i diskussioner och använda SweClockers tjänster krävs det att du registrerar dig som medlem. Du registrerar dig genom att fylla i ett enkelt formulär och därefter bekräfta medlemskapet via e-post. Innan du blir medlem måste du läsa, förstå och godkänna följande regler:

§ 1 	
Trivsel

För att hålla diskussionerna på en trevlig och konstruktiv nivå ska alla medlemmar följa de etiska regler som gäller på såväl internet som i det vardagliga livet.
§ 1.1 	Var trevlig och respektera andra.
§ 1.2 	Uttalanden som kan uppfattas som stötande eller kränkande är inte tillåtna. Argumentera gärna, men låt det inte spåra ur till pajkastning.
§ 1.3 	Personliga ärenden, privata diskussioner och liknande får inte förekomma i forumet. Använd i stället forumets funktion för privata meddelanden.
§ 1.4 	Det är inte tillåtet att sprida eller länka till pornografi.
§ 1.5 	Att uttala sig provocerande endast för att reta upp andra (så kallat trollande) är inte tillåtet.
§ 1.6 	Meningslösa inlägg som inte för diskussionen framåt är förbjudna.
§ 2 	
Innan du skriver

För att undvika att samma frågor och diskussioner upprepas om och om igen:
§ 2.1 	Läs de klistrade trådarna som finns i respektive forumdel innan du ställer frågor.
§ 2.2 	Använd sökfunktionen. Din fråga kan mycket väl redan vara ställd och besvarad.
§ 3 	
När du skriver
§ 3.1 	Trådrubriker ska tydligt visa vad tråden handlar om.
§ 3.2 	Trådar ska placeras i den forumdel som bäst passar det behandlade ämnet.
§ 3.3 	Det är inte tillåtet att skapa flera trådar om samma ämne, varken i samma eller olika forumdelar (så kallad korspostning). Om en moderator har låst en tråd, är det inte tillåtet att skapa en ny tråd om samma ämne.
§ 4 	
Bumpning

Det är inte tillåtet att skriva inlägg som endast är till för att flytta tråden högre upp i trådlistningen (så kallad bumpning).
§ 5 	
Olämpliga inlägg

Medlemmar har möjlighet att rapportera misstänkta regelbrott genom att klicka på knappen ”anmäl” i inläggets nedre kant. Använd gärna denna funktion, men informera inte om det i tråden. Kommentera inte heller regelbrottet i tråden. Sker detta trots allt är det inte tillåtet att klaga på anmälaren.
§ 6 	
Signaturer och avatarer
§ 6.1 	Avatarer får inte vara animerade och får inte heller föreställa eller likna något som kan uppfattas som stötande.
§ 6.2 	Signaturer får, med ett 1 280 pixlar brett webbläsarfönster, vara maximalt fem rader långa. Tomma eller delvis brukade rader räknas som hela rader.
§ 6.3 	Signaturer får maximalt innehålla tre olika färger. Svart, röd och länkarnas blå färg är ett exempel.
§ 6.4 	Avatarer och signaturer är att betrakta som personliga. Använd därför inte någon annan användares signatur eller avatar utan tillåtelse.
§ 7 	
Piratkopiering

Det är inte tillåtet att sprida länkar med anknytning till piratkopierat material. Det är inte heller tillåtet att diskutera hur man kringgår kopieringsskydd eller olovligen kopierar upphovsrättskyddat material.

All antydan till innehav av piratkopierat material är förbjuden.

Trots att det kan vara lagligt att göra privata kopior är diskussioner om detta förbjudet. Svensk och internationell lagstiftning är svårtolkad och föränderlig och eftersom forumets moderatorer inte är jurister som kan bedöma varje enskilt fall är samtliga diskussioner av denna typ förbjudna.
§ 8 	
Brott

Det är inte tillåtet att uppmana till brott eller sprida uppmaningar till brottsliga handlingar. Allt innehåll regleras av svensk lagstiftning.
§ 9 	
Marknadsföring och försäljning

Forumet får inte användas för att skapa eller sprida marknadsföring för egen eller andras verksamhet. Privatpersoner ska använda Marknad för all slags handel.
§ 10 	
Användare

Användarkonton är personliga och får inte säljas eller överlåtas. En fysisk person får inte registrera mer än ett användarkonto och det är inte tillåtet att registrera ett nytt om det gamla blir avstängt.

Det är möjligt att byta användarnamn genom att kontakta oss via kontaktformuläret.
§ 11 	
Synpunkter på moderering eller webbplatsen

Om du har synpunkter på ett enskilt modereringsfall ska du i första hand kontakta moderatorn som behandlat ärendet. Skapa inte en tråd om det i forumet. Moderatorerna kontaktas via e-post eller forumets interna system för personliga meddelanden.

Om synpunkterna rör webbplatsen i allmänhet, går det bra att använda forumdelen Feedback eller kontaktformuläret.
Moderatorer

Den dagliga driften av diskussionsforumet sköts av förtroendevalda medlemmar, så kallade moderatorer. Dessa finns för att vara hjälpsamma och göra forumet så trevligt som möjligt, men deras uppgift är också att se till att reglerna följs. För att underlätta moderatorernas arbete kan du anmäla överträdelser genom att klicka på knappen ”anmäl” i inläggets nedre kant. Det går också bra att använda den funktionen för att få hjälp av moderatorerna om du exempelvis råkat stava rubriken på din tråd fel eller av misstag placerat den i en forumdel där den inte hör hemma.
Regelbrott

Brott mot forumregler eller missbruk av SweClockers tjänster leder till avstängning eller tillsägelse (beroende på brottets karaktär). Vi förbehåller oss rätten att låsa eller radera trådar och inlägg som bryter mot reglerna. Vid grova förseelser gör vi en anmälan till användarens internetleverantör och/eller vidtar rättsliga åtgärder. Vi reserverar oss rättigheten att avslöja användarens identitet (och all övrig information vi har om användaren) om vi anser det vara befogat.
Integritet

SweClockers lagrar besökares IP-adresser. Informationen är inte tillgänglig för allmänheten men kan användas för att undersöka och följa upp eventuellt missbruk av tjänsten.
Friskrivning

Alla inlägg i SweClockers forum, kommentarer till artiklar och nyheter, kommentarer i galleriet samt annonser i Marknad uttrycker skribenternas åsikter och varken SweClockers eller dess moderatorer och medarbetare kan hållas ansvariga för innehållet. Vi reserverar oss rättigheten att ändra villkor och regler.
